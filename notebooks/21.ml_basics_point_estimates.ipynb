{
 "cells": [
  {
   "cell_type": "markdown",
   "metadata": {},
   "source": [
    "# Точкови оценки\n",
    "\n",
    "Често в статистиката се търсят обобщаващи характеристики на дадена генерална съвкупност. В подобен вид задачи не търсим точните стойности на параметрите им, а оценката им, тъй като провежданите експерименти не дават абсолютно точни резултати.\n",
    "\n",
    "## Постановка\n",
    "\n",
    "Разглежда се определена генерална съвкупност $\\Omega$. Нека $\\overrightarrow{\\theta} = (\\theta_1,\\ldots,\\theta_k)$ е неизвестен фиксиран вектор, характеризиращ определен признак в $\\Omega$. Дефинираме случайна величина $X$ в съвкупността $\\Omega$, която по определен начин зависи от $\\overrightarrow{\\theta}$. Предполага се, че е получена извадка от $n$ елемента на $\\Omega$, в които са наблюдавани стойностите $x_1, x_2, \\ldots, x_n$ на $X$.\n",
    "\n",
    "## Дефиниции\n",
    "\n",
    "**Параметър** на разпределението на случайна величина е неизвестно число, което остава постоянно за тази случайна величина. Примери: математическо очакване, дисперсия, мода, медиана и квантил.\n",
    "\n",
    "**Точкова оценка** $\\theta^*$ на параметъра $\\theta$ наричаме приближената му стойност, получена от извадката\n",
    "\n",
    "Произволна функция $f(x_1, \\ldots, x_n)$ се нарича **статистика на извадката** $(x_1, \\ldots, x_n)$. Точковите оценки са параметри на генералната съвкупност.\n",
    "\n",
    "Казваме, че оценката $\\theta^*$ е **неизместена**, ако $E\\Theta^*=\\theta$. Разликата $E\\Theta^* - \\theta$ се нарича **изместване**.\n",
    "\n",
    "- Ако $E\\Theta^*=\\theta+a$, където $a=\\text{const}$, то оценката $\\Theta^* - a$ е неизместена\n",
    "- Ако $E\\Theta^*=a\\theta$, то оценката $\\frac{1}{a}\\Theta^*$ е неизместена\n",
    "\n",
    "**Лема** (Сходимост по вероятност) Средното аритметично $\\overline{x}$ е неизместена оценка на математическото очакване $E\\xi$ на наблюдаваната случайна величина $\\xi$.\n",
    "\n",
    "Казваме, че оценката $\\theta^*$ е състоятелна, ако за произволно $\\epsilon \\geq 0$ имаме $lim_{n \\mapsto \\infty}P(|\\Theta^* - \\theta| \\leq \\epsilon) = 1$.\n",
    "\n",
    "Казваме, че дадена оценка за параметъра $\\theta$ е **ефективна**, ако е с минимална дисперсия сред всички неизместени оценки на този параметър.\n",
    "\n",
    "## Оценки с минимална дисперсия\n",
    "\n",
    "**Теорема** Неизместената оценка с минимална дисперсия е единствена\n",
    "\n",
    "### Неравенство на Рао-Крамер\n",
    "\n",
    "Нека предположим, че наблюдаваната сл.в. притежава плътност.\n",
    "\n",
    "**Определение** Наричаме функция на правдоподобие $f(x, \\theta)$ плътността на наблюдаваната сл.в. $X$, когато тя зависи от неизвестен параметър\n",
    "\n",
    "**Теорема** Нека $\\theta$ е едномерен параметър и\n",
    "\n",
    "1. $f(x, \\theta) > 0,\\quad x \\in X$\n",
    "2. $f(x, \\theta)$ притежава производни по $\\theta, \\quad x \\in X$\n",
    "3. Съществува $E((\\frac{d \\log f}{d \\theta}) ^ 2) < \\infty$\n",
    "4. $\\hat{\\theta}$ е неизместена оценка на $\\theta$, такава че $E\\hat{\\theta^2} < \\infty$\n",
    "\n",
    "то е валидно следното неравенство:\n",
    "\n",
    "$$D(\\hat{\\theta}) \\geq \\frac{1}{E((\\frac{d\\log f(x, \\theta)}{d\\theta})^2)}$$\n",
    "\n",
    "## Намиране на точкови оценки\n",
    "\n",
    "Точкови оценки за математическо очакване и дисперсия са разгледани по-горе. Нека разгледаме и по-общия въпрос: как да намерим точкови оценки на неизвестни параметри на разпределението на величината $X$. Нека неизвестните параметри на разпределението са $\\theta_1,\\ldots,\\theta_k$.\n",
    "\n",
    "### Метод на максималното правдоподобие (Maximum Likelihood)\n",
    "\n",
    "Това е, може би, най-популярният метод за конструиране на точкови оценки. Неговата популярност се дължи на две неща:\n",
    "\n",
    "1. Добра теоретична обосновка\n",
    "2. Добри асимптотични качества на построените оценки.\n",
    "\n",
    "Нека предположим, че разпределението в генералната съвкупност има плътност $f(x, \\theta)$ известна с точност до неизвестен едномерен или многомерен параметър $\\theta \\in \\Theta$. Тогава извадката ${x_1, \\ldots, x_n}$ като вектор от независими сл.в. ще има плътност в извадъчното пространство $R^n$ от вида $L_n(\\overrightarrow{x},\\theta) = \\Pi_{i=1}^nf(x_i, \\theta)$, която наричаме функция на правдоподобие.\n",
    "\n",
    "**Определение** Казваме, че оценката $\\hat{\\theta}(x)$ удовлетворява принципа на максимално правдоподобие, ако\n",
    "\n",
    "$$L_n(\\overrightarrow{x},\\hat{\\theta(x)}) = \\max_{\\theta}L_n(\\overrightarrow{x}, \\theta)$$\n",
    "\n",
    "за почти всяко $x$ по мерките определени от плътностите $L_n(\\overrightarrow{x}, \\theta), \\theta \\in \\Theta$.\n",
    "\n",
    "Максимум на правдоподобието $L_n$ се достига в същата точка и за логаритъма $LL_n(\\overrightarrow{x}, \\theta) = \\log L_n(\\overrightarrow{x}, \\theta)$. Удобно е при намирането му да решаваме \"уравненията на правдоподобие\":\n",
    "\n",
    "$$\\frac{d LL_n(\\overrightarrow{x}, \\theta)}{d\\theta}=0.$$\n",
    "\n",
    "**Определение** Наричаме оценката максимално-правдоподобна, ако функцията на правдоподобие е диференцируема и оценката удовлетрворява уравненията на правдоподобие.\n",
    "\n",
    "### Метод на моментите\n",
    "\n",
    "**Определение** n-ти момент на с.в. X се дефинира като средната ст-ст на $X^n$.\n",
    "\n",
    "Този метод използва факта, че неизвестните параметри могат да се изразят чрез моментите на разпределението. Той се състои в следното:\n",
    "\n",
    "- От извадката изчисляваме необходимите извадъчни моменти, които оценяват съответните моменти на разпределението на $X$.\n",
    "- Търсените оценки на параметрите $\\theta_1, \\ldots, \\theta_k$ се определят като се реши системата уравнения, отразяващи зависимостта между параметри и моментите на разпределението."
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.6.1"
  }
 },
 "nbformat": 4,
 "nbformat_minor": 2
}
