{
 "cells": [
  {
   "cell_type": "markdown",
   "metadata": {},
   "source": [
    "# Проверка на хипотези\n",
    "\n",
    "Статистическата хипотеза е предположение относно даден параметър на съвкупността. Това предположение може да е вярно, но може и да не е. Тестването на статистически хипотези е формален подход, използван за приемане или отхвърляне на хипотези.\n",
    "\n",
    "Най-добрият начин за проверка на това дали дадена статистическа хипотеза е вярна би бил разглеждането на генералната съвкупност. Поради непрактичността за извършване на подобни наблюдения, често се използват извадки. Ако наблюдаваните данни не са консистентни с хипотезата, тя есе отхвърля.\n",
    "\n",
    "## Кога и къде се използват?\n",
    "\n",
    "Проверката на статистически хипотези дава подход за правене на заключения, когато не съществува теория за това. Този метод играе важна роля в множество социални науки. Реални примери включват:\n",
    "\n",
    "- Дали ново лекарство е по-ефективно от старият му вариант\n",
    "- Избор между 2 различни подхода за изпитване на студенти\n",
    "- Дали бягането по 30 мин. всеки ден е по-ефективно от карането на велосипед при намаляне на телесно тегло\n",
    "\n",
    "## Нулева и алтернативна хипотеза\n",
    "\n",
    "**Нулевата хипотеза** предполага, че наблюдаваните данни са създадени от случаен процес. Означава се с $H_0$.\n",
    "\n",
    "**Алтернативната хипотеза** се опитва да покаже, че има неслучаен процес, който влияе на създаването на данните. Означава се с $H_1$.\n",
    "\n",
    "Предполагаме, че $H_0$ е вярна. Крайното решение се взима на базата на достатъчно основание за взимането му. Ако имаме достатъчно основание отхвърляме $H_0$. Ако нямаме - не я отхвърляме.\n",
    "\n",
    "## Видове грешки\n",
    "\n",
    "**Грешка от I род** се нарича отхвърляне на правилна $H_0$ хипотеза. Вероятността да се допусне такава грешка се нарича **ниво на значимост** и се означава с $\\alpha$\n",
    "\n",
    "**Грешка от II род** се нарича неотхвърлянето на $H_0$, когато тя е неправилна. Вероятността да се допусне грешка от втори род се означава с $\\beta$\n",
    "\n",
    "## Стъпки при проверяване на хипотези (Критична област)\n",
    "\n",
    "1. Определяне на $H_0$ и $H_1$\n",
    "2. Фиксира се стойноста на нивото на значимост $\\alpha$. Обикновено тя се избира от някои от следните стойности - 0.05, 0.01 и 0.001\n",
    "3. Избира се подходяща статистика $\\mathbb{K}=K(X_1, \\ldots, X_n)$, която има предварително известно разпределение, при предположение, че $H_0$ е вярна. Случайната величина $\\mathbb{K}$, чрез която се проверява хипотеза се нарича **критерий**. Формулата $\\mathbb{K}=K(X_1, \\ldots, X_n)$ чрез която критерия се изразява посредством наблюдаваните стойности се нарича **статистика на критерия** $\\mathbb{K}$. Изчислената стойност на статистиката се означава с $\\mathbb{K}_{набл.}$ се нарича **наблюдавана стойност на критерия**.\n",
    "4. Определя се критичната област в зависимост от нивото на значимост $\\alpha$ и алтернативната хипотеза $H_1$. Множеството от всички възможни стойности на $\\mathbb{K}$ на две непресичащи се множества $W$ и $\\overline{W}$. Множеството $W$ се нарича **критична област** и се състой от всички стойности на $\\mathbb{K}$, при които $H_0$ се отхвърля. $\\overline{W}$ се нарича **област на допустими стойности** и се състой от всички стойности на $\\mathbb{K}$, при които основната хипотеза се приема.\n",
    "5. Ако $\\mathbb{K}$ принадлежи на критичната област, отхвърляме $H_0$ в полза на $H_1$. Ако получената ст-ст не принадлежи на критичната област, нямаме основание да отхвърлим основната хипотеза $H_0$ (не може да я приемем или отхвърлим).\n",
    "\n",
    "### Критични точки\n",
    "\n",
    "Тъй като $\\mathbb{K}$ е едномерна сл.в., нейните възможни стойности принадлежат на даден интервал. Следователно $W$ и $\\overline{W}$ също са интервали и съществуват точки, които ги разделят.\n",
    "\n",
    "**Критични точки** наричаме точките, отделящи критичната област $W$ и областта на допустими стойности $\\overline{W}$. Те биват:\n",
    "\n",
    "- **едностранна дясна** $[c_r, +\\infty)$, която се задава с неравенството $\\mathbb{K} \\geq c_r > 0$;\n",
    "- **едностранна лява** $(-\\infty, c_l]$, която се задава с неравенството $\\mathbb{K} \\leq c_l < 0$;\n",
    "- **двустранна** $(-\\infty, c_1]\\cup[c_2, +\\infty)$, която се задава с неравенствата $\\mathbb{K} \\leq c_1$ и $\\mathbb{K} \\geq c_2$\n",
    "\n",
    "## Проверка на хипотези за средното\n",
    "\n",
    "Нека имаме сл.в. $X \\in N(\\mu, \\sigma^2)$, където $\\mu$ и $\\sigma^2$ са параметрите на вероятностното разпреление, която моделира популацията. $X_1, X_2, \\ldots X_n$ са $n$ независими наблюдения над $X$, $x_1, x_2, \\ldots x_n$ са ст-стите, които те приемат, а с $\\overline{x}$ означаваме извадковото средно:\n",
    "\n",
    "$$\\overline{x} = \\frac{1}{n}\\sum_{i = 1}^nx_i$$\n",
    "\n",
    "Тогава, задачата е да проверим хипотезите:\n",
    "\n",
    "$$H_0 : \\mu = \\mu_0$$\n",
    "$$H_1 : \\mu \\neq \\mu_0$$\n",
    "\n",
    "с ниво на съгласие $\\alpha$.\n",
    "\n",
    "Ще разгледаме два случая в зависимост от това дали знаем дисперсията $\\sigma^2$ или не.\n",
    "\n",
    "### С критерий на Стюдънт\n",
    "\n",
    "Често в практиката не знаем дисперсията на популацията, тогава за да проверим хипотезата, трябва да използваме двустранна критична област, т.е. може да проверим дали наблюдаваната ст-ст на $t$-статистиката:\n",
    "\n",
    "$$t_0 = \\frac{\\overline{x} - \\mu_0}{\\frac{s}{\\sqrt{n}}}$$\n",
    "\n",
    "е извън интервала, заключен между квантилите на $T$-разпределението с $n - 1$ степени на свобода. Тук, $s$ е извадковото стандартно отклонение.\n",
    "\n",
    "$p$-стойността се дефинира по следния начин:\n",
    "\n",
    "$$p = P(|t| > |t_0|)$$\n",
    "\n",
    "Малка ст-ст на $p$ съответства на голяма ст-ст на $|t_0|$. Това се счита за доказателство, че разликата между популационното средно и извадковото средно е значима и отхвърляме основната хипотеза.\n",
    "\n",
    "Нека искаме да проверим хипотезата\n",
    "\n",
    "$$H_0 : \\mu = \\mu_0$$\n",
    "$$H_1 : \\mu > \\mu_0$$\n",
    "\n",
    "с ниво на съгласие $\\alpha$.\n",
    "\n",
    "За проверка на хипотезата трябва да използваме дясна едностранна критична област, т.е. да проверим дали\n",
    "\n",
    "$$t_0 = \\frac{\\overline{x} - \\mu_0}{\\frac{s}{\\sqrt{n}}}$$\n",
    "\n",
    "е в интервала $[t_{(n - 1)}(1 - \\alpha), \\infty]$\n",
    "\n",
    "Тогава $p$-стойността се дефинира като\n",
    "\n",
    "$$p = P(t > t_0)$$\n",
    "\n",
    "Малка ст-ст на $p$ съответства на голяма ст-ст на $t_0$, което е доказателство, че разликата между популационното средно и извадковото средно е значима и води до отхвърляне на основната хипотеза.\n",
    "\n",
    "### Известна дисперсия\n",
    "\n",
    "В този случай, $\\sigma^2$ е известно число. Ако хипотезата $H_0$ е вярна, то $X \\in N(\\mu_0)$. От допускането, че $X_i$ са независими и едно разпределени сл.в. следва, че $\\overline{X} \\in N(\\mu_0, \\frac{\\sigma^2_0}{n})$. За да проверим хипотезата трябва да използваме двустранна критична област, т.е. да проверим дали наблюдаваната ст-ст на $t-статистиката$\n",
    "\n",
    "$$t_0 = \\frac{\\overline{x} - \\mu_0}{\\frac{\\sigma_0}{\\sqrt{n}}}$$\n",
    "\n",
    "е извън интервала, заключен между квантилите на норм. разпределение $[\\Phi(\\frac{\\sigma}{2}), \\Phi(1 - \\frac{\\sigma}{2})]$.\n",
    "\n",
    "Във всички случай, ако е изпълнено $p < \\alpha$, отхвърляме основната хипотеза в полза на алтернативата. Ако това неравенство не е изпълнено нямаме основание да я отхвърлим.\n",
    "\n",
    "## Проверка на хипотези за отклонение от средното\n",
    "\n",
    "Нека имаме сл.в. $X \\in N(\\mu, \\sigma^2)$, където дисперсията $\\sigma^2$ е неизвестна, която моделира популацията. $x_1, x_2, \\ldots x_n$ са $n$ независими наблюдения над $X$. Разглеждаме хипотезата\n",
    "\n",
    "$$H_0 : \\sigma^2 = \\sigma^2_0$$\n",
    "\n",
    "срещу една от възможните алтернативи $H_1 : \\sigma^2 \\neq \\sigma^2_0, H_1 : \\sigma^2 < \\sigma^2_0$ или $H_1 : \\sigma^2 > \\sigma^2_0$.\n",
    "\n",
    "### При неизвестно популационно средно\n",
    "\n",
    "Когато основната хипотеза е вярна, сл.в. $\\frac{(n - 1) s^2}{\\sigma^2_0} \\in \\chi^2(n - 1)$, където $s^2 = \\frac{1}{n - 1}\\sum_{i = 1}^n(x_i - \\overline{x})^2$. Критерият за проверка на хипотези за дисперсията на нормална популация с неизвестно средно се основава на статистиката $\\chi^2 = \\frac{(n - 1) s^2}{\\sigma^2_0}$, която при вярна основна хипотеза има $\\chi^2$ разпределение с $n - 1$ степени на свобода.\n",
    "\n",
    "### При известно популационно средно\n",
    "\n",
    "Когато основната хипотеза $H_0: \\sigma^2 = \\sigma^2_0$ е вярна, сл.в. $\\frac{ns^2_n}{\\sigma^2_0} \\in \\chi^2(n)$, където $s^2_n = \\frac{1}{n}\\sum_{i = 1}^n(x_i - \\mu)^2$. Критерият за проверка на хипотези за дисперсията на нормална популация с известно средно $\\mu$ се основава на статистиката $\\chi^2_n = \\frac{ns^2_n}{\\sigma^2_0}$, която при вярна основна хипотеза има $\\chi^2$ разпределение с $n$ степени на свобода.\n",
    "\n",
    "# Равномерно най-мощен критерий (РНМК)\n",
    "\n",
    "Вероятността да отхвърлим грешна хипотеза $1 - \\beta$ се нарича **мощност на критерия** и е различно за всяка конкретна алтернативна хипотеза.\n",
    "\n",
    "**Определение** Казваме, че критерият е равномерно най-мощен за дадено множество алтернативи, ако той е оптимален за всяка алтернатива поотделно.\n",
    "\n",
    "## Метод за намиране на РНМК"
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.6.1"
  }
 },
 "nbformat": 4,
 "nbformat_minor": 2
}
