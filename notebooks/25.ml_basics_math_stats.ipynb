{
 "cells": [
  {
   "cell_type": "markdown",
   "metadata": {},
   "source": [
    "# Математическа статистика\n",
    "\n",
    "Основна цел на математическата статистика е изграждането на модели с помощта на теория на вероятностите. Тя дава средства за тяхната проверка и интерпретация на получените резултати.\n",
    "\n",
    "Математическата статистика разглежда следния вероятностен модел. За всяко наблюдение, предполагаме, че е сл. в. Ако наблюденията са много, обикновено се предполага, че те са независими. Когато независимостта е съмнителна, предполагаме някакво съвместно разпределение на тези сл.в. Въз основа на това се изследват вероятностните свойства на различни функции от наблюденията - разпределения, моменти и други.\n",
    "\n",
    "Когато за тези функции използваме реалните наблюдения, като аргументи, получаваме конкретни стойности. Въз основа на тях се правят заключения - статистически изводи, за самия модел. Идеята на тези изводи е, че при верен модел знаем доколко те са \"вероятни\". Така се опитваме да разберем какви са параметрите и до колко той е правдоподобен. Ако моделът се окаже неадекватен - строим друг.\n",
    "\n",
    "## Генерална съвкупност и извадка\n",
    "\n",
    "**Генерална съвкупност (ГС)** наричаме множеството от обекти на изследване, т.е. когато изследваме дадена х-ка на индивиди в обща съвкупност, може да отъждествим тази съвкупност със съвкупността от възможните стойности на измерваната х-ка.\n",
    "\n",
    "В практиката често е трудно или невъзможно да се работи с всички индивиди в дадена съвкупност. Поради това работим с **извадка** от ГС, за да оценим интересуващите ни характеристики на ГС. Отделните ст-ти на х-ката в реда на получените данни наричаме **наблюдения**. Техният брой наричаме **обем на извадката**.\n",
    "\n",
    "Основна цел при подбор на извадка с минимален обем да се направи правдоподобно заключение за ГС. Извадките се определят като систематични, случайни или подходящи за целите на изследването, в зависимост от начина по който са съставени.\n",
    "\n",
    "Когато дадена извадка съдържа в себе си всички особености на ГС (за да представи най-добре нейната цялост) я наричаме **репрезентативна**.\n",
    "\n",
    "При репрезентативна извадка е удобно да приемем, че тя представлява съвкупност от независими реализации на сл.в. $X$, която представя измерваната х-ка на ГС. В такива случаи последвателните набл. ще могат да бъдат представени с получената редица от измервания $x_1, \\ldots, x_n$.\n",
    "\n",
    "Векторът $\\overrightarrow{x} = (x_1, \\ldots, x_n)$ се третира като единично наблюдение в сложен опит, състоящ се от последователното провеждане на $n$-те наблюдения. Съвкупността $\\Xi$ от възм. ст-ти на $\\overrightarrow{x}$ се нарича извадково пространство. Неговата плътност на разпределение се нарича **функция на правдоподобие** (ФП) и обикновено бележим с $L(\\overrightarrow{x}) = L(x_1, \\ldots, x_n)$.\n",
    "\n",
    "Ако $X$ има вероятностна плътност на разпределение $f(x)$ или дискретно разпределение ${p_x}$, ФП ще се представя с израза:\n",
    "\n",
    "$$L(\\overrightarrow{x}) = \\prod_{i=1}^nf(x_i) \\quad \\text{или} \\quad L(\\overrightarrow{x}) = \\prod_{i=1}^np_{x_i}$$\n",
    "\n",
    "## Задачи на Математическата статистика\n",
    "\n",
    "### Задачи, свързани с оценка на вероятността\n",
    "\n",
    "Нека е дадено събитие $A$ с вероятност $p$, чиято стойност не знаем. По резултати от проведените опити трябва да оценим числото $p$, тъй като априорните съждения не са достатъчни. Тук, ГС е съвкупност от всички възможни опити, при които може да се осъществи $A$. Извадката са резултатите от проведените опити, които на практика са извършени.\n",
    "\n",
    "### Задачи, свързани с оценка на неизвестни функции на разпределение\n",
    "\n",
    "Тези задачи включват оценка на неизвестна вероятност. Ако дефинираме сл.в. $X=1$, когато се осъществи $A$, и $X=0$, когато не се осъществи $A$, определянето на $P(A)$ е частен сл. от задачата за определяне разпределението на $X$. В много случаи не знаем нищо за интересуващата ни функция на разпределение $F(x)$, освен, че дефиницията й като вероятност $P{X < x} = F(x)$.\n",
    "\n",
    "### Задачи за оценка на неизвестни параметри на наблюдаваната сл.в. $X$\n",
    "\n",
    "Тези задачи включват оценката както на параметри, влизащи в явния вид на функцията на разпределение (напр. $\\alpha$ и $\\sigma^2$ в нормалното разпр.), така и на други параметри, свойствени за самата величина. Оценките могат да бъдат точкови (конкретно число) или интервални (интервал, в който с известна вероятност се твърди, че се намира истинската му стойност).\n",
    "\n",
    "### Задачи за проверка на хипотези\n",
    "\n",
    "Широк клас от задачи в които по някакви съображения може да се изгради хипотеза, че търсена функция на разпределение е $F(x)$. Как да проверим, че хипотезата е вярна? Към този клас задачи се отнасят и проверка дали наблюдаваните две случайни величини имат еднакви средни ст-ти, даи разпределението на изследваната величина е от предполагаем клас и други.\n",
    "\n",
    "Задачите от този тип за проверка на хипотези се отнасят към различни раздели на мат. статистика - параметрична и непараметрична статистика, многомерен анализ и др.\n",
    "\n",
    "### Задачи за установяване на статистически зависимости между събития и величини\n",
    "\n",
    "Това е обширен клас задачи, включващ проверки за независимост на наблюденията в извадката, установяване степента на зависимост на две сл.в., установяване на мат. вид на количествената зависимост между две съвкупности от сл.в. Про това може да е известна функ. форма, но да са неизв. някои коеф. в нея. Когато даден основен показател зависи от голям брой сл.в. е интересно те да се класифицират по степента на въздействиетото им върху този показател и да се знае кои от величините влияят благоприятно върху него и кои не. Този клас задачи се решават от множество методи - корелационен, регресионен, дисперсионен, факторен, дискриминативен, компонентен и други анализи.\n",
    "\n",
    "# Достатъчни статистики\n",
    "\n",
    "**Дефиниция** Статистиката $t_n(\\overrightarrow{x})$ се нарича достатъчна за семейството $F$, ако условната вероятност\n",
    "\n",
    "$$P_{\\theta}\\{\\overrightarrow{x} \\in A|t_n(\\overrightarrow{x}) = t\\} = P\\{\\overrightarrow{x} \\in A\\}$$\n",
    "\n",
    "не зависи от параметъра $\\theta$\n",
    "\n",
    "**Дефиниция** Статистиката $t_n(\\overrightarrow{x}),\\, \\overrightarrow{x}=(x_1, \\ldots, x_n)$ се нарича достатъчна за семейството $F = \\{F(x,\\theta), \\theta \\in \\Theta\\}$, ако\n",
    "\n",
    "$$L(\\overrightarrow{x}\\,|\\,\\theta)=h(t_n, \\theta)g(\\overrightarrow{x})$$\n",
    "\n",
    "където $g(\\overrightarrow{x})$ не зависи от параметъра $\\theta$.\n",
    "\n",
    "**Теорема за факторизацията** Дефиниция 1 и 2 на достатъчна статистика са еквивалентни."
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.6.1"
  }
 },
 "nbformat": 4,
 "nbformat_minor": 2
}
