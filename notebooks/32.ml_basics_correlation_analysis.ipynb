{
 "cells": [
  {
   "cell_type": "markdown",
   "metadata": {},
   "source": [
    "#  Корелационен анализ\n",
    "\n",
    "Корелационният анализ (КА) е метод за измерване силата на корелационна зависимост между две или повече сл.в. Това се осъществява чрез корелационни коефициенти. Те измерват колко силна е връзката между тях, без да оценят количествено съотношенията между предикторите и зависимата променлива.\n",
    "\n",
    "## Корелационен коефициент\n",
    "\n",
    "Нека имаме две сл.в. $X$ и $Y$. Ковариацията между тях записваме с $Cov(X, Y)$ и дефинираме като:\n",
    "\n",
    "$$Cov(X, Y) = E[XY] - E[X]E[Y]$$\n",
    "\n",
    "Когато $Cov(X, Y)=0$ казваме, че $X$ и $Y$ са некорелирани. Позитивна или негативна ковариация измерва силата и посоката на корелацията.\n",
    "\n",
    "Корелационният коефициент на две сл.в. $X$ и $Y$ с положителна вариация $\\rho(X, Y)$ е дефиниран като:\n",
    "\n",
    "$$\\rho(X, Y) = \\frac{Cov(X, Y)}{\\sqrt{Var(X)Var(Y)}}$$\n",
    "\n",
    "$\\rho$ е дефиниран в интервала $[-1; 1]$.\n",
    "\n",
    "### Видове корелационни коефициенти\n",
    "\n",
    "Съществуват различни видове корелационни коефициенти. Според скалите, на които са измерени сл.в. между които се измерва силата на зависимостта те биват:\n",
    "\n",
    "- параметрични\n",
    "- рангови\n",
    "- непараметрични\n",
    "\n",
    "Когато сл.в. са количествени, корелационните коефициенти, които измерват зависимостта между тях се наричат **параметрични**. Те могат да бъдат единични, множествени или частно-множествени. Коефициентите са стандартизирани в интервалите $[-1; +1]$ или $[0; 1]$ и могат да се прилагат към всякакъв вид количествени променливи.\n",
    "\n",
    "Ранговите коефициенти са предназначени за измерване на зависимостта между ординални сл.в. Съществуват два основни коефициента от тази група - коефициент на Кендал и коефициент на Спирмън. За пресмятането им се използва подредбата на единиците според значенията на променливите и съответствията между тях.\n",
    "\n",
    "Когато имаме наблюдения представени чрез слаби статистически скали, зависимостта между тях измерваме с **непараметрични** корелационни коефициенти. Тези коефициенти са най-разнообразни, поради различните скали, които се използват. Когато имаме номинални или смесени номинални и ординални скали се прилагат предимно коефициенти, чиято формула ползва $\\chi^2$ статистиката. Коефициентът на Крамер се счита за универсален, тъй като е стандартизиран в интервала $[0; 1]$ и се интерпретира като обикновен корелационен коефициент. Други използвани коефициенти са тези на асоциация и конкордация.\n",
    "\n",
    "### Обикновени корелационни коефициенти\n",
    "\n",
    "Обикновен коефициенти измерват зависимостта между една зависима и една предсказваща променлива, когато и двете са представени чрез силни статистически скали.\n",
    "\n",
    "#### Коефициент на корелация на Пирсън\n",
    "\n",
    "Коефициентът на Пирсън е един от най-прилаганите обикновени коефициенти. Записва се като:\n",
    "\n",
    "$$R_{YX} = \\sqrt{1 - \\frac{S^2_Y}{\\sigma^2_Y}}$$\n",
    "\n",
    "където $S^2_Y$ е остатъчната дисперсия на зависимата променлива, а $\\sigma^2_y$ е общата дисперсия. Като вземем впредвид връзката между общата, обяснената и остатъчната дисперсия, може да дефинираме коефициента като:\n",
    "\n",
    "$$R_{YX} = \\sqrt{\\frac{\\sum_{i=1}^n(\\hat{Y}_i - \\overline{Y})^2}{\\sum_{i=1}^n(Y_i - \\overline{Y})^2}}$$\n",
    "\n",
    "Коефициентът е дефиниран в интервала $[0; 1]$.\n",
    "\n",
    "#### Коефициент на Браве\n",
    "\n",
    "Коефициентът на Браве, наричан още коефициент на линейна корелация, се пресмята като:\n",
    "\n",
    "$$r_{YX}=\\frac{\\sum(X_i - \\overline{X})(Y_i - \\overline{Y})}{n \\sigma_x \\sigma_y}$$\n",
    "\n",
    "Този коефициент измерва достоверно силата на зависимост между променливите, само когато тя е линейна. Получените ст-сти са в интервала $[-1; +1]$, т.е. освен силата на зависимост, показва и посоката.\n",
    "\n",
    "#### Скала на интерпретация\n",
    "\n",
    "- При $0 \\leq R_{YX}  < 0.3$ корелационната зависимост се смята за слаба\n",
    "- При $0.3 \\leq R_{YX} < 0.5$ корелационната зависимост е умерена\n",
    "- При $0.5 \\leq R_{YX} < 0.7$ корелационната зависимост е значителна\n",
    "- При $0.7 \\leq R_{YX} < 0.9$ корелационната зависимост е силна\n",
    "- При $0.9 \\leq R_{YX} < 1.0$ корелационната зависимост е много силна\n",
    "- При $R_{YX} = 1$ корелационната зависимост преминава във функционална"
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.6.1"
  }
 },
 "nbformat": 4,
 "nbformat_minor": 2
}
